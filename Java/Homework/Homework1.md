A feladat megoldása opcionális, de nagyban segíti a felkészülést az óra eleji ZH-ra és az év végi vizsgára is.

**Házi feladat**

  * Hozzunk létre egy **HW1_1** nevű osztályt, mely rendelkezzen belépési metódussal (*main*)!
  
  * A *main* metódus írja ki sortörés nélkül az első 15 négyzetszámot a konzolra!
  
  * A program végezze el a következő metódusokat a *String[] args* bemeneten és írja ki az eredményüket:
    
    * Az összes elemben az összes 'a' karaktert cseréljük le 'x'-re!
    
    * Vizsgáljuk meg, hogy van-e egymást követő megegyező eleme a listának! (pl.: *"asd" "bsd" "ccc"* esetén nincs, de *"asd" "asd" "bsd"* esetén van)
    
    * Az összes elem elejéről és végéről töröljük az összes üres szóközt!
  
  * Szemléltessük az 'ÉS' operátor mohó és lusta fajtáját!
  
  * Hozzunk létre egy **HW1_2** nevű osztályt, mely rendelkezik *main* belépési metódussal, és összeszorozza a bemenetként kapott argumentumokat!
  
  * Ebbe hozzunk létre egy függvényt, mely rekurzívan az első argumentumot a második argumentumra emeli! (Írassuk ki)
  
  * Állapítsuk meg, hogy a harmadik paraméter (ha van), prímszám-e! Ha nincs, akkor se idézzen elő futási hibát a program!
  
  
**Extra feladatok**

  * Írjuk meg az Erathosztenész szitájaként ismert prímkereső algoritmust!
  
  * Írjuk meg a Fib függvényt az órainál gyorsabban futó megoldással, a zárt képlet használata nélkül!
  
  * Írjuk meg a Fib függvényt az órainál hatékonyabb megoldással, a zárt képlet és értékek eltárolás (tömb, lista, stb.) nélkül!
  
